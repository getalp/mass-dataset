						   Romani 16        1    Vă dau în grijă pe Fivi, sora noastră, care este diaconiţă a Bisericii din Chencrea;         2    s-o primiţi în Domnul, într-un chip vrednic de sfinţi, și s-o ajutaţi în orice ar avea trebuinţă de voi, căci și ea s-a arătat de ajutor multora și îndeosebi mie.         3    Spuneţi sănătate Priscilei și lui Aquila, tovarășii mei de lucru în Hristos Isus,         4    care și-au pus capul în joc, ca să-mi scape viaţa. Le mulţumesc nu numai eu, dar și toate Bisericile ieșite dintre neamuri.         5    Spuneţi sănătate și Bisericii care se adună în casa lor. Spuneţi sănătate lui Epenet, preaiubitul meu, care a fost cel dintâi rod al Asiei pentru Hristos.         6    Spuneţi sănătate Mariei, care s-a ostenit mult pentru voi.         7    Spuneţi sănătate lui Andronic și lui Iunia, rudele mele și tovarășii mei de temniţă, care sunt cu vază între apostoli. Ei au venit la Hristos mai înainte de mine chiar.         8    Spuneţi sănătate lui Ampliat, preaiubitul meu în Domnul.         9    Spuneţi sănătate lui Urban, tovarășul nostru de lucru în Hristos, și lui Stache, preaiubitul meu.         10    Spuneţi sănătate lui Apeles, încercatul slujitor al lui Hristos. Spuneţi sănătate celor din casa lui Aristobul.         11    Spuneţi sănătate lui Ierodion, ruda mea. Spuneţi sănătate celor din casa lui Narcis, care sunt ai Domnului.         12    Spuneţi sănătate Trifenei și Trifosei, care se ostenesc pentru Domnul. Spuneţi sănătate Persidei preaiubite, care s-a ostenit mult pentru Domnul.         13    Spuneţi sănătate lui Ruf, cel ales în Domnul, și mamei lui, care s-a arătat și mama mea.         14    Spuneţi sănătate lui Asincrit, lui Flegon, lui Hermes, lui Patroba, lui Herma și fraţilor care sunt împreună cu ei.         15    Spuneţi sănătate lui Filolog și Iuliei, lui Nereu și surorii lui, Olimpa, și tuturor sfinţilor care sunt împreună cu ei.         16    Spuneţi-vă sănătate unii altora cu o sărutare sfântă. Toate Bisericile lui Hristos vă trimit sănătate.         17    Vă îndemn, fraţilor, să vă feriţi de cei ce fac dezbinări și tulburare împotriva învăţăturii pe care aţi primit-o. Depărtaţi-vă de ei.         18    Căci astfel de oameni nu slujesc lui Hristos, Domnul nostru, ci pântecelui lor și, prin vorbiri dulci și amăgitoare, ei înșală inimile celor lesne crezători.         19    Cât despre voi, ascultarea voastră este cunoscută de toţi. Mă bucur dar de voi și doresc să fiţi înţelepţi în ce privește binele și proști în ce privește răul.         20    Dumnezeul păcii va zdrobi în curând pe Satana sub picioarele voastre. Harul Domnului nostru Isus Hristos să fie cu voi! Amin.         21    Timotei, tovarășul meu de lucru, vă trimite sănătate; tot așa și Luciu, Iason și Sosipater, rudele mele.         22    Vă trimit sănătate în Domnul eu, Terţiu, care am scris epistola aceasta.         23    Gaius, gazda mea și a întregii Biserici, vă trimite sănătate. Erast, vistiernicul cetăţii, vă trimite sănătate; tot așa și fratele Quartus.         24    Harul Domnului nostru Isus Hristos să fie cu voi cu toţi! Amin.         25    Iar Aceluia care poate să vă întărească, după Evanghelia mea și propovăduirea lui Isus Hristos – potrivit cu descoperirea tainei care a fost ţinută ascunsă timp de veacuri,         26    dar a fost arătată acum prin scrierile prorocilor și, prin porunca Dumnezeului celui veșnic, a fost adusă la cunoștinţa tuturor neamurilor, ca să asculte de credinţă –         27    a lui Dumnezeu, care singur este înţelept, să fie slava, prin Isus Hristos, în vecii vecilor! Amin.          
